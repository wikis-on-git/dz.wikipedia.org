<big>གསར་ཤོག་ལས་སྡེ་དེ་གི་ ཡོངས་འབྲེལ་འཆར་སྒོ་དང་འཁྲིལ་བ་ཅིན་ བི་ཟི་ནིསི་བྷུ་ཊན། </big> (Business Bhutan) <big>ཟེར་མི་སྒེར་གྱི་དབང་བའི་གསར་ཤོག་ལས་སྡེ་དེ་གིས་ རྫོང་ཁ་དང་ཨིང་སྐད་ཀྱི་ ཁ་སྐད་གཉིས་ཆ་རའི་ཐོག་ལུ་ གནས་ཚུལ་བསྡུ་ལེན་འབད་དེ་ དཔེ་སྐྲུན་འབད་མི་ལས་སྡེ་ཅིག་ཨིན། གསར་ཤོག་ལས་སྡེ་དེ་ཡང་ སྤྱི་ལོ་ ༢༠༠༩ སྤྱི་ཟླ་ ༦ པའི་ཚེས་ ༡ ལུ་ གཞི་བཙུགས་འབད་ཡོད་རུང་ དཔེ་སྐྲུན་དངོས་སུ་འབད་ནི་འདི་ སྤྱི་ལོ་དེ་གིས་ སྤྱི་ཟླ་ ༨ པའི་ཚེས་ ༢༦ ལུ་ རྐྱངམ་གཅིག་འགོ་བཙུགས་ཡོདཔ་ཨིན། བི་ཟི་ནིསི་བྷུ་ཊན་</big>  (Business Bhutan) <big>དེ་འབྲུག་རྒྱལ་ཁབ་ནང་ དངུལ་དང་འབྲེལ་བའི་གནས་ཚུལ་བསྡུ་ལེན་འབད་མི་ གསར་ཤོག་ལས་སྡེ་ཅིག་ཨིན་པའི་ཁར་ རྒྱལ་ཁབ་ནང་དངུལ་འབྲེལ་གྱི་གནས་ཚུལ་བསྡུ་ལེན་འབད་ནི་ རྐྱངམ་གཅིག་ལུ་གཙོ་བོར་བཏོན་མི་གསར་ཤོག་ལས་སྡེ་ འགོ་ཐོག་གཞི་བཙུགས་འབད་མི་ཅིག་ཨིནམ་སྦེ་ ངོས་འཛིན་ཡང་བྱུང་ཡོདཔ་ཨིན། <br>
གསར་ཤོག་དེ་གིས་ མང་ཤོས་ར་ཚོང་འབྲེལ་གྱི་གནས་ཚུལ་ དངུལ་འབྲེལ་གྱི་གནས་ཚུལ་ དེ་ལས་སྲིད་དང་འབྲེལ་བའི་གནས་ཚུལ་ཚུ་ལུ་ ཞུན་དག་པ་ཚུ་གིས་བསྡུ་ལེན་འབད་དེ་ འབྲུག་རྒྱལ་ཁབ་མཐའ་དབུས་མེད་པའི་ས་ཁ་ལས་ཕར་ དཔེ་སྐྲུན་འབད་དེ་བཀྲམ་སྤེལ་འབད་དོ་ཡོདཔ་ཨིན། དེ་ལས་གཞན་དོན་ཚན་ གསོ་བ་དང་འབྲེལ་བའི་གནས་ཚུལ་ རང་བཞིན་གནས་སྟངས་དང་འབྲེལ་བའི་གནས་ཚུལ་ དེང་སང་གི་འཕྲུལ་ཆས་དང་རྩེད་རིག་དང་འབྲེལ་བའི་གནས་ཚུལ་དང་ མི་རང་སོའི་བསམ་འཆར་བཀོད་ནིའི་རྒྱུན་ལམ་དང་ གཞན་ཡང་ཞུན་དག་པའི་འཆར་རྩོམ་ཚུ་སྦེ་ ལེ་ཤ་ར་བྲིས་ཏེ་བཀྲམ་སྤེལ་འབདཝ་ཨིན།<br>
བི་ཟི་ནིསི་བྷུ་ཊན་</big>  (Business Bhutan) <big>གསར་ཤོག་དེ་ ཤོག་ཀུའི་ཐོག་དཔེ་སྐྲུན་འབད་དེ་ འབྲུག་རྒྱལ་ཁབ་ཀྱི་ རྫོང་ཁག་ཉི་ཤུ་གེ་རའི་ནང་ལས་ཕར་ བཀྲམ་སྤེལ་འབད་དོ་ཡོདཔ་མ་ཚད་ ཡོངས་འབྲེལ་འཆར་སྒོ་དང་མི་སྡེ་བརྡ་བརྒྱུད་ཀྱི་ རིམ་ལུགས་མ་འདྲཝ་ཚུ་ནང་ལས་ཕར་ཡང་ གནས་ཚུལ་ཚུ་བྲིས་ཏེ་བཙུགས་ནི་དེ་གིས་ རྒྱལ་ཁབ་ནང་འཁོད་དང་གཞན་རྒྱལ་ཁབ་ཚུ་ནང་ཡང་ བརྡ་སྤྲོད་འབད་ཚུགས་དོ་ཡོདཔ་མ་ཚད་ གཞན་ཡང་ཞབས་ཏོག་མ་འདྲཝ་ལེ་ཤ་ཅིག་འཐོབ་སའི་ ལས་སྡེ་ ག་ཅི་དེ་སྟབས་བདེ་ཏོག་ཏོ་ཡོདཔ་ཨིན། <br>
གསར་ཤོག་དེ་གིས་གནས་ཚུལ་བསྡུ་ལེན་གྱི་ རིམ་ལུགས་རྐྱངམ་གཅིག་མེན་པར་ གཞན་ཡང་ཚོང་འབྲེལ་ཁྱབ་བསྒྲགས་དང་ སྤེལ་བསྒྲགས་ལ་སོགས་པའི་ཞབས་ཏོག་ལེ་ཤ་བྱིན་དོ་ཡོདཔ་ལས་ ཕན་ཚུན་གཉིས་ཆ་ར་ལུ་ ག་ཅི་དེ་ཕན་ཐོག་ཆེ་ཤོས་ཅིག་ལུ་འགྱུར་ཏེ་ཡོདཔ་ཨིན། གསར་ཤོག་ལས་སྡེ་དེ་ནང་ལུ་ ལཱ་འབད་མི་ལས་གཡོགཔ་ལེ་ཤ་ཅིག་ཡོདཔ་ལས་ འབྲུག་པའི་ན་གཞོན་དང་དམིགས་བསལ་དུ་ འབྲུག་མི་ཚུ་ལུ་ལཱ་གཡོག་གི་ གོ་སྐབས་འཐོབ་ནི་ལུ་ཡང་ ཕན་ཐོག་སྟེ་ཡོདཔ་ཨིན། གསར་ཤོག་ལས་སྡེ་དེ་ནང་ ཞུན་དག་འབད་མི་ ཚོང་བསྒྲགས་འབད་མི་ བདག་སྐྱོང་དང་འབྲེལ་བའི་ལཱ་འབད་མི་དང་ གཞན་ཡང་འཛིན་སྐྱོང་ལས་ཁུངས་ནང་ལས་ཕར་ ལཱ་འབད་མི་ཚུ་ཡང་ལེ་ཤ་ཅིག་ཡོདཔ་ཨིན་མས། <br>
བི་ཟི་ནིསི་བྷུ་ཊན་</big> (Business Bhutan) <big>འདི་ རྒྱལ་ཡོངས་འགོ་ཐོག་དངུལ་འབྲེལ་ གསར་ཤོག་ཅིག་ཨིན་པའི་ཁར་ རྒྱལ་ཁབ་ནང་ཡོད་པའི་གཞན་ལས་སྡེ་གི་ གསར་ཤོག་ཚུ་བཟུམ་སྦེ་ར་ མིང་གཏམ་དང་ཡོངས་གྲགས་ཅན་གྱི་ གསར་ཤོག་ཅིག་ཨིན། འབྲུག་ལུ་སྒེར་གྱི་གསར་ཤོག་ལས་སྡེ་ མང་ཤོས་ཅིག་སྒོ་བསྡམས་དགོཔ་ཐོན་ཡོད་རུང་ བི་ཟི་ནིསི་བྷུ་ཊན་</big> (Business Bhutan) <big>གསར་ཤོག་དེ་ ད་རེས་ཀྱི་བར་ན་ཡང་ རྒྱུན་མ་ཆད་པར་ཞབས་ཏོག་སྤྲོད་དེ་ར་འདུག།</big> 
<big>གསར་ཤོག་དེ་གིས་འབྲུག་རྒྱལ་ཁབ་ནང་ལུ་ རྒེད་འོག་ ༢༠༥ གེ་རའི་ནང་ ཁྱབ་སྦེ་ ཞུན་དག་པ་ཚུ་བཏང་སྟེ་ གནས་ཚུལ་ཚུ་བསྡུ་ལེན་འབད་དོ་ཡོདཔ་མ་ཚད་ རྒྱལ་སྤྱིའི་གནས་ཚུལ་ཚུ་ཡང་ དཔེ་སྐྲུན་འབད་དོ་ཡོདཔ་ཨིན། གནས་ཚུལ་ཚུ་ཡང་ དབྱེ་ཁག་མ་འདྲཝ་སྦེ་ རྒྱལ་ཡོངས་གནས་ཚུལ་ཟེར་ འབྲུག་རྒྱལ་ཁབ་ནང་གི་གནས་ཚུལ་ཚུ་དང་ རྒྱལ་སྤྱིའི་གནས་ཚུལ་ཟེར་འཛམ་གླིང་གི་གནས་ཚུལ་ཁག་ཆེ་ཏོག་ཏོ་ཚུ་ བསྡུ་ལེན་འབད་དོ་ཡོདཔ་ཨིན། དེ་ལས་ཡང་ལྷག་པའི་ གནས་ཚུལ་གསརཔ་ ཉིན་བསྟར་གནས་ཚུལ་ ལྷག་པར་དུ་དུས་འགྱུར་བའི་གནས་སྟངས་ ད་རེས་བཟུམ་ཅིག་ནང་འབད་རུང་ གསར་ཤོག་ཉོ་བར་འགྱོ་མ་དགོ་པར་ འགྲུལ་འཕྲིན་དང་ཡོངས་འབྲེལ་རིམ་ལུགས་ཐོག་ ཞབས་ཏོག་སྤྱོད་ཚུགསཔ་བཟོ་ཡོདཔ་མ་ཚད་ ཡོངས་འབྲེལ་ཐོག་རྒྱུན་མངག་འབད་ནིའི་ རིམ་ལུགས་ལ་སོགས་པ་ཚུ་ཡང་སྤྲོད་དོ་ཡོདཔ་ཨིན།<br>
གསར་ཤོག་ལས་སྡེ་གིས་ ཡིག་ཚང་ཆུང་ཀུ་ཅིག་དེ་ནང་ལུ་ གནས་ཚུལ་བསྡུ་ལེན་པ་དང་ཞུན་དག་པ་ཚུ་གིས་ ཁག་ཆེ་བའི་གནས་ཚུལ་ཚུ་དུས་ཚོད་ཁར་ བཀྲམ་སྤེལ་འབད་ཚུགས་ནི་དེ་གིས་ འབྲུག་ལུ་ཡོངས་གྲགས་འགྱོ་བའི་བསྒང་ཡོད་པའི་ གསར་ཤོག་ཅིག་ཨིན། གསར་ཤོག་ལས་སྡེ་དེ་གིས་ ད་རེས་མི་སྡེ་བརྡ་བརྒྱུད་ཐོག་ ཕེས་བྷུག་ལག་ལེན་ཐོག་ཞབས་ཏོག་ལེན་མི་  མི་ངོ་ཡོངས་བསྡོམས་ ༣༢,༦༠༧ ཊུའི་ཊར་ནང་ ༡༣,༣༠༠ དེ་ཅིག་དང་ ཨིནསི་ཊ་གརམ་ནང་ ༣,༡༠༧ དེ་ཅིག་ཡོདཔ་ལས་ འབྲུག་མི་ཚུ་དང་ ལྷག་པར་དུ་རྒྱལ་སྤྱིའི་མི་སེར་ཚུ་ལུ་ གནས་ཚུལ་བརྡ་སྤྲོད་འབད་ནི་ལུ་ གནམ་མེད་ས་མེད་ཕན་ཐོག་སྟེ་ཡོདཔ་ཨིན།<br>
འབྲུག་རྒྱལ་ཁབ་ནང་བཀའ་དྲིན་མཚུངས་མེད་དམ་པ་ མི་དབང་མངའ་བདག་རིན་པོ་ཆེའི་ བཀའ་དྲིན་ཁོ་ན་ལས་བརྟེན་ དགའ་བའི་དགའ་སྤྲོ་དང་སྐྱིད་པའི་གླུ་གར་འཁྲབ་ནིའི་ གོ་སྐབས་བཟང་པོ་ཐོབ་ཡོདཔ་མ་ཚད་ གཞུང་གི་ལས་སྡེ་ཁག་དང་ལྷག་པར་དུ་ སྒེར་གྱི་ལས་སྡེ་སྣ་ཚོགས་སྦེ་ བཙུགས་ཏེ་ཡོད་པའི་ནང་ལས་ སྒེར་གྱི་གསར་ཤོག་ལས་སྡེ་ བི་ཟི་ནིསི་བྷུ་ཊན་ དེ་གིས་ རྒྱལ་ཡོངས་དང་རྒྱལ་སྤྱིའི་གནས་ཚད་གཉིས་ཆ་རའི་ནང་ ག་ཅི་ར་འབྱུང་དོ་ག་དང་ གནས་སྟངས་ག་ཅི་བཟུམ་ཅིག་ནང་ ལྷོད་དེ་ཡོད་ག་ཚུ་གི་སྐོར་ལས་ ཁ་གསལ་སྦེ་ཧ་གོ་ཚུགས་པའི་ཕན་ཐོགས་སྦོམ་བྱུང་ཡོདཔ་ཨིན། དོན་ཚན་དབྱེ་ཁག་ག་བཟུམ་འབད་རུང་ རང་སོའི་མཐའ་འཁོར་ལུ་ བྱུང་མི་གནས་ཚུལ་ཚུ་ དུས་ཡུན་ཐུང་ཀུ་ཅིག་གི་ནང་ལུ་ ཁ་གསལ་གསར་ཤོག་དང་ཡོངས་འབྲེལ་ ལྷག་པར་དུ་མི་སྡེ་བརྡ་བརྒྱུད་ཀྱི་ རིམ་ལུགས་ཐོག་ལུ་ ཞབས་ཏོག་ལེན་ཆོག་ཆོག་བཟོ་སྟེ་འདུག། དེང་སང་གི་དུས་ལུ་ རིམ་ལུགས་དེ་བཟུམ་ཅིག་ཡོདཔ་ལས་ མི་ཚུ་ག་ཅི་དེ་ སྟབས་བདེ་ཏོག་ཏོ་འགྱོ་སྟེ་ཡོད།<br>
གསར་ཤོག་དེ་ལུ་བརྟེན་ འབྲུག་ལུ་དངུལ་འབྲེལ་གྱི་གནས་ཚུལ་ཚུ་ཡང་ དུས་ཡུན་ཐུང་ཀུ་ཅིག་ནང་འཐོབ་ཚུགས་ཡོདཔ་མ་ཚད་ འབྲུག་ལུ་དངུལ་འབྲེལ་གྱི་ གསར་ཤོག་བསྡུ་ལེན་འབད་མི་ བི་ཟི་ནིསི་བྷུ་ཊན་གསར་ཤོག་གཅིག་རྐྱངམ་གཅིག་ཨིན། ན་གཞོན་ལུ་ལཱ་གཡོག་བྱིན་ནིའི་ གོ་སྐབས་དང་ལྷག་པར་དུ་ སློབ་གྲྭ་ནང་འགྱོ་མི་ཨ་ལུ་ཚུ་ལུ་ ལས་འགུལ་ལ་སོགས་པ་བྲི་རུང་ རྒྱབ་རྟེན་ཐོ་དང་ལུང་འདྲེན་ ལ་སོགས་པ་སྦེ་ལག་ལེན་འཐབ་ནི་ལུ་ཡང་ ཕན་ཐོགས་བྱུང་ཡོདཔ་ཨིན། ཡིག་ཚང་དེ་ལས་ཞབས་ཏོག་ལེན་ནིའི་ དང་འདོད་ཡོད་པ་ཅིན་ ཁྱབ་བསྒྲགས་དང་གསལ་བསྒྲགས་ དེ་ལས་ཚོང་བསྒྲགས་ཚུ་གི་དོན་ལུ་ ༠༢-༣༣༩༩༠༤& ༠༢-༣༣༩༩༠༦ ཡང་ན་འགྲུལ་ཕྲུན་ཨང་ ༡༧༩༩༤༤༤༧ ལུ་ འབྲེལ་བ་འཐབ་ནི་དང་ ཞུན་དག་པའི་འཆར་རྩོམ་བྲི་ནིའི་དོན་ལུ་ ༡༧༥༨༩༨༣༣ དང་གཅིག་ཁར་འབྲེལ་བ་འཐབ་ནི་དང་ གཞན་གནས་ཚུལ་བཀྲམ་སྤེལ་འབད་ནིའི་དོན་ལུ་ ༡༧༩༦༨༨༠༢ དང་འབྲེལ་བ་འཐབ་ཚུགས་དོ་ཡོད་པའི་གུར་ དུས་ཚོད་ད་རེས་བཟུམ་ཅིག་ནང་ འཛམ་གླིང་ནང་ཡོངས་འབྲེལ་དང་འཕྲུལ་ཆས་ཀྱིས་ དབང་བའི་དུས་ལུ་ མི་སྡེ་བརྡ་བརྒྱུད་དང་ཡོངས་འབྲེལ་འཆར་སྒོ་ལ་སོགས་པ་ཚུ་ནང་ཡང་ འབྲེལ་བ་འཐབ་ཚུགས་པའི་ དུས་ལུ་ལྷོད་དེ་ཡོདཔ་ཨིན།</big>

=== ཁུངས་གཏུག། ===
# Retrieved from: https://businessbhutan.bt/
# Retrieved from: https://m.facebook.com/businessbhutan2009/
# Retrieved from: https://en.m.wikipedia.org/wiki/Business_Bhutan
