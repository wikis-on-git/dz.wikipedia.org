<big>སྐད་སྒྱུར་སློབ་སྦྱོང་།

ཆོས་ཚན་		སྐད་སྒྱུར་ལམ་སྟོན།
ཚེས་གྲངས་ 		༠༧/༠༥/༢༠༡༤

ཐུན་ཚན་དང་པ།
༡༽	སྐད་སྒྱུར་ངོ་སྤྲོད།
-	ད་རེས་ནངས་པ་བརྡ་དོན་རྒྱུད་འབྲེལ་དང་ འཕྲུལ་རིགས་ཡར་རྒྱས་འགྱོ་བའི་གནས་རིམ་ནང་ སྐད་རིགས་མ་འདྲཝ་ཚུ་གི་བར་ན་ འབྲེལ་བ་ཡར་དྲག་གཏང་ཐབས་ལུ་ སྐད་སྒྱུར་འདི་ལག་ཆ་གཙོབོ་ཅིག་ཨིན།
-	སྐད་སྒྱུར་པ་ལུ་ལྷབ་ཡོད་པའི་ རིག་གཞུང་དང་ ལག་ལེན་གྱི་རིག་རྩལ་རྐྱངམ་ཅིག་གིས་མ་དོ་བར་ གནས་སྟངས་དང་བསྟུན་ཏེ་ སྐད་སྒྱུར་འབད་ཚུགས་པའི་ རིག་རྩལ་དང་ ལྕོགས་གྲུབ་དགོཔ་ཁག་ཆེ།༼ཤ་བཱ་ལི་ ༡༩༩༧༽
-	སྐད་སྒྱུར་པའི་ལྕོགས་གྲུབ་འདི་ གནས་སྟངས་དང་མཐུནམ་སྦེ་ བཟོ་དགོ་པའི་ཁར་ མནོ་བསམ་གཏང་ཐངས་དང་ གོ་བརྡ་སྤྲོད་ཚུགས་པའི་ ལྕོགས་གྲུབ་གོང་འཕེལ་གཏང་དགོཔ་ཁག་ཆེ། ༼ཤ་བཱ་ལི ༡༩༩༧༽
-	སྐད་སྒྱུར་པ་ཚུ་གིས་ སྒྱུར་བྱའི་སྐད་ཡིག་གི་ལམ་སྲོལ་དང་དོན་དག་ དེ་ལས་ སྐད་ཡིག་འདི་ནང་གི་ཁྱད་བཅུད་ཚུ་ མ་འཛོལ་བར་ སྐད་ཡིག་གཞན་ཅིག་ནང་ལུ་ གོ་བརྡ་སྤྲོད་མི་གི་ངོ་ཚབ་གལ་ཅན་ཅིག་ཨིན།༼ཨ་ཛབ་དྲཕ་ཏྲ་རེ ༡༩༩༦༽
-	སྐད་སྒྱུར་པ་ཚུ་གིས་ སྐད་ཡིག་རྒྱུན་འཛིན་འབད་ནི་དང་ ལམ་སྲོལ་རྒྱ་བསྐྱེད་གཏང་ནི་ནང་ ཞབས་ཏོག་ཞུ་ཚུགས།༼ཨ་ཛབ་དྲཕ་ཏྲ་རེ་ ༡༩༩༦༽

༢༽	སྐད་སྒྱུར་ངེས་ཚིག།
-	སྐད་སྒྱུར་ཟེར་མི་འདི་ སྐད་ཡིག་ཅིག་ནང་ཡོད་མིའི་ཡིག་སྦྱོར་གྱི་བཀོད་པ་ཅིག་ དེ་དང་ དོ་མཉམ་གྱི་སྐད་ཡིག་གཞན་ཅིག་གི་ ཡིག་སྦྱོར་གྱི་བཀོད་ཡིག་ནང་ལུ་ བསྒྱུར་བཅོས་འབད་མི་འདི་ལུ་ སྐད་སྒྱུར་ཟེརཝ་ཨིན། ༼ཀེཏྲེ་ཕོདྲི ༡༩༦༥༽
-	སྐད་སྒྱུར་གྱི་ཟེར་མི་འདི་ ངག་ཐོག་གི་བཤད་པ་ སྐད་ཡིག་གཞན་ཅིག་ནང་ཡོད་མིའི་མནོ་དོན་ཚུ་ དེ་དང་ དོ་མཉམ་གྱི་སྐད་ཡིག་ཅིག་ནང་ སྒྱུར་ཚུགས་མི་ལུ་ སྐད་སྒྱུར་ཟེར་སླབ་ཨིན།
༼ནའི་དྲ་དང་ཏྲ་བར་ ༡༩༦༩༽
_	འཛམ་གླིང་ནང་ མི་དང་མི་གི་བར་ན་ ཡི་གུ་དང་རི་མོའི་བར་ན་ 
བརྗོད་དོན་ག་ཅི་རང་ཨིན་རུང་ སྐད་ཡིག་ཅིག་གི་ནང་ལསཅིག་ལུ་བསྒྱུར་ཏེ་སླབ་མི་ལུ་ སྐད་སྒྱུར་ཟེར་སླབ་ཨིན།
_	འབྲུག་རྒྱལ་ཁབ་ནང་ སྐད་ཡིག་ཅིག་ལས་ སྐད་ཡིག་གཞན་ནང་ བསྒྱུར་མི་ལུ་སྐད་སྒྱུར་དང་ སྒྲ་སྒྱུར་ ཡིག་སྒྱུར་ཟེར་སླབ་སྲོལ་པའི་ཁར་ ཁ་སྐད་ཅིག་ལས་ ཁ་སྐད་གཞན་མི་ཅིག་ནང་བསྒྱུར་ཏེ་ སླབ་མི་ལུ་ དོར་ཁ་བསྒྱུར་ཟེར་ཡང་སླབ་ཨིན།
༣༽	དགོས་དོན།
-	འཛམ་གླིང་གི་མཁས་པ་ཚུ་གིསསྐད་རིགས་སོ་སོ་ནང་བརྩམས་ཏེ་ཡོད་པའི་རྩོམ་རིག་དང་ ཤེས་བྱའི་ཡོན་ཏན་ཚུ་ལུ་ སྦྱང་བརྩོན་འབད་དེ་ ཡོན་ཏན་ཅན་བཟོ་ནིའི་ཐབས་ལམ་ངོ་མ་ཅིག་ སྐད་སྒྱུར་གྱི་ལཱ་འདི་ཨིན།
-	ཕྱི་ནང་གི་ཤེས་བྱའི་རིག་པ་ག་ར་ ཤེས་ཚུགསཔ་བཟོ་ཐབས་ལུ་ སྐད་སྒྱུར་གྱི་རིག་རྩལ་ལུ་སྦྱང་བརྩོན་འབད་དགོཔ་ཁག་ཆེ།
༣༽	མཚན་ཉིད།
-	སྐད་སྒྱུར་པའི་ལཱ་འགན་ངོ་མ་འདི་རང་ བསྒྱུར་བྱ་སྐད་ཡིག་གི་གོ་དོན་ཚུ་ མ་འཛོལ་བར་ སྒྱུར་བྱེད་སྐད་ཡིག་ནང་ལུ་ བསྒྱུར་ནི་འདི་ཨིནམ་དང་ སྐད་སྒྱུར་པ་གིས་བསྒྱུར་ཡོད་པའི་ཡིག་ཆ་འདི་གིས་ བསྒྱུར་བྱའི་སྐད་ཡིག་ནང་ལུ་ཡོད་པའི་ གནད་དོན་ཚུ་མ་འཛོལ་བར་ གོ་བརྡ་སྤྲོད་ཚུགས་མི་ཅིག་དགོ།

ཐུན་ཚན་གཉིས་པ།
༡༽	སྐད་སྒྱུར་གྱི་དོན་ལུ་སྔ་གོང་གི་གྲ་སྒྲིག་དང་ཕན་ཐབས།
-	སྐད་སྒྱུར་འབད་སའི་ས་ཁོངས་ཙ་ཏོག་ཏོ་ཅིག་དགོ།
-	སྐད་སྒྱུར་གྱི་ལཱ་འདི་ ལཱ་གཞན་དང་གཅིག་ཁར་ སླ་བསྲེ་རྐྱབ་སྟེ་ འབད་ནི་མི་འོང་།
-	སྐད་སྒྱུར་འབད་བའི་སྐབས་ལུ་ ལུས་སེམས་བདེ་ཏོག་ཏོ་དགོ།
-	སྐད་སྒྱུར་གྱི་གནད་དོན་དང་འཁྲིལ་བའི་ རྒྱབ་རྟེན་དཔེ་དེབ་དང་ ཡིག་ཆ་ཚུ་ཚང་དགོ།
-	བསྒྱུར་བྱ་དང་སྒྱུར་བྱེད་སྐད་ཡིག་གི་ཚིག་མཛོད་ སྤྱིར་བཏང་དང་དམིགས་བསལ་ཁྱད་རིག་ཚིག་མཛོད་ཚུ་ག་དེ་མང་མང་དགོ།
-	རང་ལུ་དོགས་པ་འཆརཝ་ད་ དྲི་གཏུགས་འབད་སའི་མི་ རབ་བྱུང་པ་ཅིན་བསྒྱུར་བྱའི་ཡིག་ཆ་རྩོམ་པ་པོ་དང་ གཞུང་འབྲེལ་ཡིག་ཆ་ཨིན་པ་ཅིན་ དེའི་སྐོར་ལས་ ཁུངས་ཆོད་པའི་མཁས་པ་དང་ ཉམས་མྱོང་ཅན་ཚུ་དགོ།
-	ཤོག་ཀུ། སྣག་རྩི།	གློག་རིག་ ལ་སོགས་པ་ཚུ་ རང་གི་བློ་དང་བསྟུན་དགོ།
༢༽	སྐད་སྒྱུར་གྱི་དབྱེ་བ།
	ཀ༽	སྐད་སྒྱུར་ལཱ་ཁག་གི་རིགས།
-	ཆོས་ཀྱི་ལྟ་བ་དང་འབྲེལ་བའི་སྐད་སྒྱུར།
-	ཁྲིམས་འབྲེལ་ཡིག་ཆའི་རིགས་ཀྱི་སྐད་སྒྱུར།
-	གྲོས་ཆོད་དང་ཁས་བླངས་ཡིག་ཆའི་རིགས་ཀྱི་སྐད་སྒྱུར།
-	འཆར་གཞི་དང་ལས་འགུལ་ཡིག་ཆ་རིགས།
-	སྙན་རྩོམ་སྐད་སྒྱུར།
-	རྒྱལ་རབས་དང་ཆོས་འབྱུང་།
-	རྣམ་མཐར་དང་ སྲུང་དང་གཏམ་རྒྱུད།
༢༽	སྐད་སྒྱུར་འཇམ་སངམ་རིགས།
-	ཞུ་ཡིག་དང་གཏང་ཡིག།
-	སྙན་ཞུ་དང་གྲོས་གཞི་ལས་རིམ།
-	གསུང་བཤད་དང་ཁྱབ་བསྒྲགས་ གསལ་བསྒྲགས།
༣༽	འབྲི་རྩོམ་གྱི་རིགས།
-	འགྲེལ་བཤད་འབྲི་རྩོམ།
-	ལོ་རྒྱུས་འབྲི་རྩོམ།
-	རྒྱུད་སྐུལ་འབྲི་རྩོམ།
-	ཁུངས་གཐུངས་འབྲི་རྩོམ།
-	རྒྱས་བཤད་འབྲི་རྩོམ།
-	རྩོད་འགྲན་འབྲི་རྩོམ།
-	དབྱེ་དཔྱད་འབྲི་རྩོམ།
ཐུན་ཚན་གསུམ་པ།
	༡༽	སྐད་སྒྱུར་འབད་ཐངས་དང་འཁྲིལ་བའི་དབྱེ་བ།
-	ཚིག་སྒྱུར།
-	དོན་སྒྱུར།
-	དཀྲུགས་སྒྱུར།
-	ཐད་སྒྱུར།
-	སྒྲ་སྒྱུར།
-	སྡེབ་སྒྱུར།
༢༽	སྐད་སྒྱུར་གྱི་དཀའ་ངལ་དང་ དཀའ་ངལ་བསལ་ཐབས།
-	བསྒྱུར་བྱའི་ཡིག་ཆ་འདི་ མཐའ་དཔྱད་ཡིག་ཆ་ཅིག་མེན་པར་ སྐད་སྒྱུར་རྐྱབ་པའི་ནམ་དུས་ལུ་རང་ བསྒྱུར་གཏང་ནི།
-	བསྒྱུར་བྱའི་ཡིག་ཆ་འདི་ ལེགས་ཤོམ་སྦེ་ལྷག་མ་ཚུགས་པའི་ ཡིག་ཆ།
-	ཡིག་སྡེབ་དང་བརྡ་སྦྱོར་ལ་སོགས་པ་ འཛོལ་ཡོད་པའི་ཡིག་ཆ།
-	དོན་ཚན་ཆ་མ་ཚང་པའི་ཡིག་ཆ།
-	ལུང་ཕྱོགས་དང་གཡུས་སྒོ་སོ་སོའི་ མིང་ཚིག་ལག་ལེན་འཐབ་ཡོད་པའི་ཡིག་ཆ།
-	འགྲེལ་བཤད་མེད་པའི་ བསྡུ་ཡིག་ལག་ལེན་འཐབ་ཡོད་པའི་ཡིག་ཆ།
-	ཚུལ་མིན་གྱི་མིང་ཚིག་ལག་ལེན་འཐབ་ཡོད་པའི་ཡིག་ཆ།
-	ལམ་སྲོལ་དང་འབྲེལ་བའི་གནས་སྟངས་ མིང་ཚིག་མང་རབས་ཅིག་ཚུད་ཡོད་པའི་ཡིག་ཆ།
༣༽	སྐད་སྒྱུར་རྐྱབ་ཐངས།
-	སྐད་སྒྱུར་གྱི་སྐབས་ལུ་ གོ་བ་མ་འཛོལ་བར་བསྒྱུར་དགོཔ།
-	བསྒྱུར་བྱ་དང་ སྒྱུར་བྱེད་ སྐད་ཡིག་གཉིས་ཀྱི་ བརྡ་སྦྱོར་ལམ་ལུགས།
-	ཚིག་སྡེ།
-	བསྒྱུར་བྱ་དང་སྒྱུར་བྱེད་གཉིས་ཀྱི་ རིག་གཞུང་ལུ་ ལྕོགས་གྲུབ་ཅན་ཅིག་དགོ།
-	ལོ་ཀཱ་ལའི་ཟེ་ཤཱན།
-	གཅིག་མཚུངས་མེད་པའི་དཀའ་ངལ།
-	ལམ་སྲོལ་དང་འབྲེལ་པའི་དཀའ་ངལ་དང་ བསལ་ཐབས།
-	དཔྱེ་གཏམ་སྐད་སྒྱུར་རྐྱབ་ཐངས།
-	རྗོད་བྱེད་ཚིག་གི་ལམ་སྲོལ་དང་འབྲེལ་བའི་ སྐད་སྒྱུར།
-	དོ་མཉམ་མིང་ཚིག་ དཀའ་ངལ་བསལ་ཐབས།
-	མིང་ཚིག་ཚུ་གི་གོ་དོན་དང་འཁྲིལ་ཏེ་ སྐད་སྒྱུར་རྐྱབ་དགོཔ།
-	ལམ་སྲོལ་དང་འབྲེལ་བའི་ མིང་ཚིག་སྐད་སྒྱུར།
-	སྐད་སྒྱུར་གོ་རིམ་སེམས་ཁར་བཞག་དགོཔ།
-	མིང་ཚིག་གསར་བཟོ།
-	སྐད་ཡིག་དང་འབྲེལ་བའི་ དཀའ་ངལ་བསལ་ཐབས།
-	རྩོམ་རིག་དང་འབྲེལ་བའི་དཀའ་ངལ་བསལ་ཐབས།
-	སྐད་སྒྱུར་གྱི་ལམ་ལུགས་ཤེས་དགོཔ།

ཐུན་མཚན་བཞི་པ།
	༡༽	སྐད་སྒྱུར་ལུ་མཁོ་བའི་བསླབ་བྱ།
༢༽	སྡེ་ཚན་ནང་ སྒྲ་སྒྱུར་ དོན་སྒྱུར་ སྡེབ་སྒྱུར་སོགས་ཀྱི་སྐོར་ལས་ སྦྱོང་ལཱ་འབད་ནི།
༣༽	སྡེ་ཚན་ནང་འབད་དི་ཡོད་མིའི་སྦྱོང་ལཱ་སྐོར་ གྲོས་བསྟུན་འབད་ནི།
</big>
