<big>༉ ཧེ་མ་ཚོང་དང་བཟོ་གྲྭ་ལྷན་ཁག་ཟེར་སྡོད་མི་ བསྟན་རྒྱས་ལྷན་ཁག་འདི་ འབྲུག་གི་ལྷན་ཁག་བཅུ་ཐམ་གྱི་གྲས་ལས་གཅིག་ཨིནམ་ད་ དེ་ཡང་ སྤྱི་ལོ་ ༡༩༦༧ ལུ་གཞི་བཙུགས་འབད་ནུག། མི་དབང་འབྲུག་རྒྱལ་གསུམ་པ་ འཇིགས་མེད་རྡོ་རྗེ་དབང་ཕྱུག་གི་སྐབས་ སྤྱི་ལོ་ ༡༩༦༨ ལོ་ལུ་ ལྷན་ཁག་ངོ་མ་ཅིག་སྦེ་བཟོ་ཡོདཔ་ད་ མིང་ཡང་ ཚོང་དང་བཟོ་གྲྭ་ ནགས་ཚལ་ལྷན་ཁག་ཟེར་བཏགས་ནུག། སྤྱི་ལོ་ ༢༠༠༧ སྤྱི་ཟླ་ ༡༠ པའི་སྤྱི་ཚེས་ ༡༧ ལུ་ གློག་མེ་དང་ས་གཏེར་གྱིས་མ་ཚད་པར་ བསྟན་རྒྱས་ལྷན་ཁག་ཟེར་བཟོ་ཡོདཔ་ཨིན།<br>
བསྟན་རྒྱས་ལྷན་ཁག་འདི་ནང་ མདོ་ཆེན་ཞབས་ཏོག་ཡིག་ཚང་དང་སྲིད་འཆར་སྡེ་ཚན་ ནང་འཁོད་རྩིས་ཞིབ་སྡེ་ཕྲན་ཚུ་མ་རྩས་པའི་ ལས་ཁུངས་བརྒྱད་ཡོདཔ་ད་ དེ་ཡང་ ཚོང་འབྲེལ་ལས་ཁུངས་དང་བཟོ་གྲྭ་ལས་ཁུངས་ བློ་རིག་རྒྱུ་དངོས་ལས་ཁུངས་ ས་རིག་དང་ས་གཏེར་ལས་ཁུངས་ ནུས་ཤུགས་སླར་འབྱུང་ལས་ཁུངས་ ཆུར་བརྟེན་གློག་ཤུགས་ལས་ཁུངས་ བཟོ་གྲྭ་ཆུང་བ་དང་ནང་བཟོའི་ལས་ཁུངས་ ཉོ་སྤྱོད་ཉེན་སྲུང་ཡིག་ཚང་ཚུ་ཨིན། མདོ་ཆེན་ཞབས་ཏོག་ཡིག་ཚང་གི་འོག་ལུ་འབད་བ་ཅིན་ བདག་སྐྱོང་དང་དངུལ་རྩིས་སྡེ་ཚན་ མི་སྟོབས་སྡེ་ཚན་ བརྡ་དོན་དང་བརྒྱུད་འབྲེལ་སྡེ་ཚན་ཚུ་ཡོདཔ་ཨིན། <br>
བསྟན་རྒྱས་ལྷན་ཁག་ནང་ ཐིམ་ཕུག་དང་ཕུན་ཚོགས་གླིང་ དགེ་ལེགས་ཕུ་ ཀྲོང་གསར་ མོང་སྒར་ བསམ་གྲུབ་ལྗོངས་མཁར་ཚུ་རྩིས་པའི་ ལུང་ཕྱོགས་ཡིག་ཚང་དྲུག་ཡོདཔ་ཨིན། བསྟན་རྒྱས་ལྷན་ཁག་འདི་ རྒྱལ་ཁབ་ཀྱི་དཔལ་འབྱོར་གནས་སྟངས་ཚད་ལྡན་སྦེ་འཛིན་སྐྱོང་འཐབ་མིའི་ལྷན་ཁག་ཅིག་ཨིན། <br>
མི་མང་དང་སྒེར་གྱི་ལས་སྡེ་གོང་འཕེལ་གཏང་ཐོག་ལས་ རྒྱལ་ཁབ་ཀྱི་དཔལ་འབྱོར་གནས་སྟངས་འདི་ཡུན་བརྟན་སྦེ་བཞག་ནི་འདི་ ལྷན་ཁག་འདི་གི་དམིགས་སྐྱེད་ཨིན།</big> 

=== ཁུངས་གཏུག། ===
# Wikipedia contributors. (2021). Ministry of Economic Affairs (Bhutan). In Wikipedia, The Free Encyclopedia. Retrieved from https://en.wikipedia.org/w/index.php?title=Ministry_of_Economic_Affairs_(Bhutan)&oldid=1063448234
