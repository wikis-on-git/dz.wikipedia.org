<big>༉   འབྲུག་ཨམ་སྲུའི་དབང་ཆ་ཡར་སྐྱེད་དང་གཅིག་འབྲེལ་ལས་སྡེ་འདི་གཙོ་བོ་ར་ རྒྱལ་ཁབ་ནང་གི་ཨམ་སྲུ་ཚུ་ གཞུང་སྐྱོང་དང་དབུ་ཁྲིད་ཀྱི་གོ་འཕང་ནང་ འགན་ཁུར་འབག་ནི་ལུ་ རྩ་བརྟན་དང་མཐུན་རྐྱན་ཚུ་བྱིན་ནི་དང་གཅིག་འབྲེལ་གྱི་གཞི་སྟེགས་ཡར་རྒྱས་བཏང་ཐོག་ལས་ རྒྱལ་ཁབ་གོང་འཕེལ་གཏང་ནི་ཚུ་ཨིན། ལྷག་པར་དུ་ མི་སྡེ་འགོ་ཁྲིདཔ་དང་ས་གནས་གཞུང་གི་གནས་ཚད་ནང་ འགན་ཁུར་འབག་ནིའི་དོན་ལུ་ གཙོ་བོར་བཏོན་དོ་ཡོདཔ་ཨིན། དེ་དང་གཅིག་ཁར་ རྒྱལ་ཡོངས་གནས་ཚད་ནང་ འགན་ཁུར་འབག་ནི་ལུ་ཡང་ གསུང་གྲོས་ཀྱི་ཕན་གྲོགས་འབད་དོ་ཡོདཔ་ཨིན། ལས་སྡེ་འདི་ སྤྱི་ལོ་ ༢༠༡༢ སྤྱི་ཟླ་ ༣ པའི་ནང་ རྒྱལ་ཡོངས་གྲོས་སྟོན་འགོ་དང་པ་ ཨམ་སྲུ་བཙག་འཐུ་གྲུབ་པའི་ངོ་ཚབ་འཐུས་མི་གི་འབྲས་བུ་བྱུང་མི་དང་གཅིག་ཁར་ གཞི་བཙུགས་མཛད་གནང་ཡོདཔ་ཨིན་མས། གྲོས་སྟོན་དེ་ཡང་ ས་གནས་གཞུང་གི་ལས་ཁུངས་དང་ རྒྱལ་ཡོངས་ཨམ་སྲུ་དང་ཨ་ལུའི་ལྷན་ཚོགས། དེ་ལས་ ཚོགས་པ་དང་དམངས་གཙོ་ཌེ་ནིཤི་སྤེལ་ཁང་</big> (DIPD) <big>དང་ འཛམ་གླིང་སྤྱི་ཚོགས་ཨམ་སྲུ་</big> (UNWOMEN) <big>གི་རྒྱབ་སྐྱོར་ཐོག་ལས་ རྒྱལ་ཡོངས་གྲོས་སྟོན་དེ་འགོ་འདྲེན་འཐབ་ཡོདཔ་ཨིན་མས། ལས་སྡེ་དེ་ སྤྱི་ལོ་ ༢༠༡༢ ཀྱི་ལོ་ལུ་ འཆར་གཞི་བརྩམས་ཏེ་ སྤྱི་ལོ་ ༢༠༡༦ སྤྱི་ཟླ་ ༡༢ པའི་ནང་ལུ་ མི་སྡེ་ལས་ཚོགས་ཀྱི་འོག་ལུ་ ལུགས་མཐུན་གྱི་སྒོ་ལས་ཐོ་བཀོད་མཛོད་གནང་ནུག། ལས་སྡེ་དེ་གི་འཐུས་མི་ ༤༠༠༠ ལྷགཔ་ཅིག་ རྒྱལ་ཁབ་ཀྱི་ས་གནས་ག་ཏེ་ལུ་ཡང་ཁྱབ་སོཔ་ལས་བརྟེན་ རྒྱལ་ཁབ་ཀྱི་རྫོང་ཁག་ ༢༠ དང་རྒེད་འོག་ ༢༠༥ ག་རའི་ནང་ལུ་ལེགས་ཤོམ་སྦེ་ཁྱབ་སྟེ་ཡོདཔ་ཨིན།</big> [http://www.bnew.bt/ BNEW]<br>
<big>ང་བཅས་རའི་རྒྱལ་ཁབ་ཀྱི་གཞུང་འདི་ དམངས་གཙོའི་གཞུང་ལུ་སོར་སྒྱུར་འབད་མི་འདི་ མཐར་འཁྱོལ་ཅན་གྱི་སྲུང་ཅིག་ཨིན་རུང་ གཞུང་སྐྱོང་ནིའི་ནང་ལུ་ འགན་ཁུར་འབག་མི་ཕོ་མོའི་དབྱེ་བ་ལས་བཅད་པ་ཅིན་ མཐར་འཁྱོལ་ཅན་གྱི་སྲུང་ཟེར་སླབ་ནི་ལུ་ ལཱ་ཁག་ཅིག་ཨིན་མས། མི་སྡེའི་འགྲོ་ལུགས་དང་མིའི་བསམ་བློ། དེ་ལས་ མནོ་ལུགས་ཚུ་ཤུགས་སྦེ་ར་ཤུམས་ཚུད་མི་ལུ་བརྟེན་ཏེ་ ཨམ་སྲུ་ཚུ་གི་རྒྱུད་ལུ་ མི་སྡེ་ནང་ལུ་བློ་སྟོབས་འཐོབ་ནི་དང་ བློ་གཏད་ཚུགས་པའི་འགོ་ཁྲིདཔ་འབད་ནིའི་ནང་ལུ་ གདོང་ལེན་དང་དཀའ་ངལ་བྱིནམ་བྱིན་སར་ཡོདཔ་ཨིན་མས། དེ་འབདཝ་ལས་ རྒྱལ་ཁབ་ནང་ལུ་ འགོ་ཁྲིདཔ་འབད་མི་གི་གྱངས་ཁ་མང་ཤོས་ཅིག་ ཕོ་སྐྱེས་ཚུ་གི་དབང་ལུ་བསྒྱུར་ཏེ་ཡོདཔ་ཨིན་མས།</big> (Bhutana Networking Empowering Women, n.d.) <br>
<big>འབྲུག་ཨམ་སྲུའི་དབང་ཆ་ཡར་སྐྱེད་དང་གཅིག་འབྲེལ་ལས་སྡེ་དེ་གིས་ ཨམ་སྲུ་ཚུ་ལུ་འགོ་ཁྲིདཔ་འབད་ནིའི་ནང་རྒྱབ་སྐྱོར་དང་མཐུན་རྐྱེན་ཚུ་བྱིན་ཏེ་ རྒྱལ་ཁབ་ནང་ལུ་ ཕོ་མོའི་དབྱེ་བ་མཐར་ཕྱིནམ་སྦེ་འགྲུབ་ནི་ལུ་ བརྩོན་ཤུགས་བསྐྱེད་དེ་ཕྱག་ཞུ་ནིའི་དམིགས་པ་སྐྱེད་དོ་ཡོདཔ་ཨིན། དེ་དང་གཅིག་ཁར་ ཨམ་སྲུའི་དབང་ཆ་དང་འགོ་ཁྲིདཔ་འབད་ནི་གི་གོ་སྐབས་བྱིན་ནིའི་དོན་ལུ་ གཅིག་འབྲེལ་གྱི་གཞི་སྟེགས་བྱིན་ནི་དང་། ཨམ་སྲུ་ཚུ་གིས་ དམངས་གཙོ་བོའི་ནང་ལུ་བློ་བདེ་པག་པ་སྦེ་ཕྱག་ཞུ་ཚུགས་ཐབས་ལུ་ ཁོང་གི་རྒྱུད་ལུ་འགོ་ཁྲིདཔ་གི་ལྕོགས་གྲུབ་དང་རིག་རྩལ་ཚུ་བཟོ་ནི། ཨམ་སྲུ་ཚུ་ལུ་བསླབ་སྟོན་བྱིན་ནི་དང་འཚོ་སྐྱོང་འབད་ནི་ལུ་རྒྱབ་སྐྱོར་འབད་ནི་ལ་སོགས་པ་ ཨམ་སྲུའི་དབང་ཆ་བྱིན་ནི་དང་འགོ་ཁྲིདཔ་འབད་ནིའི་དོན་ལུ་ ཐབས་རིག་ལྟེ་བ་ཅིག་སྦེ་ལཱ་འབད་དོ་ཡོདཔ་ཨིན། དེ་ལས་ མི་སྡེ་ནང་ལུ་ ཕོ་མོའི་དབྱེ་བ་གི་མནོ་ལུགས་དང་བསམ་སྤྱོད་ཚུ་བསྒྱུར་བཅོས་འབད་ཐབས་ལུ་ མི་མང་ལུ་གསལ་བསྒྲགས་དང་སྐུལ་ཁྱབ་བརྡ་སྤྲོད་འབད་ནི་ལ་སོགས་པ་ཚུ་ག་ར་ ལས་སྡེ་འདི་གི་དམིགས་ཡུལ་ཨིན་མས།</big> [http://www.bnew.bt/our-programs/ Bhutan Networking For Empowering Women]<br>
<big>འབྲུག་ཨམ་སྲུའི་དབང་ཆ་ཡར་སྐྱེད་དང་གཅིག་འབྲེལ་ལས་སྡེ་དེ་གིས་ ཨམ་སྲུ་ཚུ་དམངས་གཙོ་བོའི་འགོ་ཁྲིདཔ་འབད་ནིའི་དབང་ཆ་ཡོད་པའི་སྐོར་ལས་ མི་སྡེ་ནང་ལུ་ ག་དེ་སྦེ་བརྡ་སྐུལ་འབད་དེ་འདུག་ཟེར་བ་ཅིན། མི་ལ་ལུ་ཅིག་གི་སེམས་ཁར་ཨམ་སྲུ་ཚུ་ཁྱིམ་ནང་སྡོད་དེ་ ལཱ་འབད་དགོཔ་ཨིན་ཟེར་བའི་སྔར་སྲོལ་གྱི་མནོ་ལུགས་ཚུ་བསྒྱུར་བཅོས་འབད་ནི་དེ་ཨིནམ་ལས་ ཨམ་སྲུ་ཚུ་ཁོང་ར་ལུ་ ཡིད་ཆེས་བསྐྱེད་ཚུགསཔ་སྦེ་འགྱོ་ཡོདཔ་ཨིན་མས། ལས་སྡེ་དེ་གིས་ གཞུང་སྐྱོང་དང་འགོ་ཁྲིདཔ་གི་གོ་གནས་ལེན་ནིའི་ནང་ བརྡ་སྐུལ་འབད་མི་ལུ་བརྟེན་ མི་སྡེའི་མི་སེར་ཚུ་གིས་ཡང་ ཨམ་སྲུ་ཚུ་གཞུང་སྐྱོང་ནང་ལུ་བཅའ་མར་གཏོགས་དགོཔ་དེ་ ག་དེམ་ཅིག་ཁག་ཆེཝ་ཨིན་ན་གི་སྐོར་ལས་ ལེགས་ཤེམ་སྦེ་ཧ་གོ་ཚུགས་ཏེ་ཡོདཔ་ཨིན། སྐུལ་ཁྱབ་བརྡ་སྤྲོད་དང་གོ་རྟོགས་ཀྱི་ལས་རིམ་དེ་ ཁྱབ་ཆེ་དྲགས་སྦེ་དར་ཁྱབ་བཏང་སྟེ་ཡོད། དེ་ཡང་ ཨམ་སྲུ་ཚུ་གི་རྒྱལ་ཡོངས་རྒྱང་མཐོང་དང་རླུང་འཕྲིན་ཉན་སྒྲོམ། དེ་ལས་ གསར་ཤོག།གཏམ་བཤད་ལྟདམོ། བསླབ་སྟོན་གྲོས་ཚོགས་ཚུ་ནང་ བཅའ་མར་གཏོགས་དོ་ཡོདཔ་ཨིན་མས། ཨམ་སྲུ་ཚུ་གིས་གཞུང་སྐྱོང་དང་འགོ་ཁྲིདཔ་འབད་ནི་དེ་ ག་དེམ་ཅིག་ཁག་ཆེཝ་ཨིན་ན་གི་སྐོར་ལས་ ཤེས་ཚུགས་ནིའི་དོན་ལུ་ མི་སྡེའི་བརྡ་བརྒྱུད་ཀྱིས་ཕན་ནུས་ཅན་གྱི་ལཱ་འགན་ཅིག་འབག་སྟེ་ཡོདཔ་ཨིན། ལས་སྡེ་དེ་གིས་ ཨམ་སྲུ་གིས་ འགོ་ཁྲིདཔ་གི་གོ་གནས་འབག་མིའི་གནས་སྡུད་ཚུ་བསྡུ་ནི་གི་ལཱ་ཡང་འབད་དོ་ཡོདཔ་དང་། དེ་གིས་སྦེ་ ཨམ་སྲུ་ཚུ་གཞུང་སྐྱོང་དང་འགོ་ཁྲིད་པའི་གྲས་ཁར་གཏོགས་མིའི་གྱངས་ཁ་ཚུ་ ཐོ་བཀོད་བཞག་ནི་ལུ་ཕན་ཐོགས་འབྱུང་དོ་ཡོདཔ་ཨིན་མས།</big> 
=== ཁུངས་གཏུག། ===
# Bhutan Networkig For Empowering Women. (n.d.). Objectives and Mission. Retrieved from Objectives, Vision and Mission: http://www.bnew.bt
# Bhutan Networking for Empowering Women. (n.d.). Advocacy. Retrieved from Advocacy and awareness raising on women in governance: http://www.bnew.bt/our-programs
# Bhutana Networking Empowering Women. (n.d.). Background- BNEW. Retrieved from Why BNEW: http://www.bnew.bt
# BNEW. (n.d.). Background- BNEW. Retrieved from Bhutan Network for Empowering Women: http://www.bnew.bt
