[[File:Tashichoedzong-Bhutan-2001.JPG|right|thumb|250px|ཐིམ་ཕུ་]]
[[File:ThimphuView.jpg|right|thumb|240px]]

'''ཐིམ་ཕུག''' གྲོང་􀮣 [[ཐིམ་ཕུ་རྫོང་ཁག]] [[འབྲུག་ཡུལ་]]

( 27.48°N 89.7°E - Thimphu, BTTHI )

ཐིམ་ཕུག་འདི་ འབྲུག་གི་རྒྱལ་ས་ལྟེ་བ་དང་ ང་བཅས་རའི་སྐུ་འཁོར་དང་བློན་པོ་ལྷན་རྒྱས་ དེ་ལས་ ཕྱི་རྒྱལ་སྐུ་ཚབ་ཚུ་བཞུགས་ས་དང་ གོང་འཕེལ་ཅན་གྱི་ལས་འགུལ་ཚུ་ ཁག་འབག་སའི་ཁྲོམ་ཚོགས་སྦོམ་ཤོས་ཅིག་ཨིན།

མི་དབང་མངའ་བདག་རིན་པོ་ཆེའི་གསེར་ཁྲི་དང་ཡིག་ ཚང་ དེ་ལས་ གཞན་ལྷན་རྒྱས་གཞུང་ཚོགས་ཀྱི་ཡིག་ཚང་ཡང་ རྫོང་འདི་ནང་ཨིནམ་ལས་ རྫོང་འདི་ག་ནི་བ་ཁག་ཆེ་ཏོག་ཏོ་ཅིག་ཨིན། དེ་གིས་མ་ཚད་པར་ རྒྱལ་ཡོངས་ཚོགས་ཁང་དང་ཡིག་ཚང་གཞན་གྱི་རིགས་ཡང་ ཆུ་ཕར་ཁར་ རྫོང་གི་གདོང་ཕྱོགས་ལུ་ ག་ནི་བ་ཉམས་དགའ་ཏོག་ཏོ་དང་འཇའ་མཆིས་ཆི་སྦེ་ཡོདཔ་ཨིན། འབྲུག་གི་རྒྱལ་ཡོངས་དཔེ་མཛོད་འདི་ [[བཀྲིས་ཆོས་རྫོང་གི་ཉེ་འདབས་་ལུ་ཆགས་ཏེ་ཡོདཔ་དང་]] དེ་ནང་ལུ་ འབྲུག་གི་སྔོན་རབས་དང་ནངས་པའི་ཆོས་དང་འབྲེལ་བའི་རིག་གནས་དང་ གཞུང་ཚུ་ཡོདཔ་ཨིན། འབྲུག་གི་ལམ་སྲོལ་མི་ཉམས་གོང་དུ་སྤེལ་མི་ ལྷ་བྲིས་སློབ་གྲྭ་ནང་ལུ་ [[ལྷ་བྲིས་དང་འཇིམ་བཟོ་]] དེ་ལས་ འདམ་ལཱ་ལ་སོགས་པའི་གྲུབ་འབྲས་ཚུ་ སྟོན་ནི་ཡོད་པའི་ཁར་ སྟོན་ཁང་ནང་ལས་ རང་ལུགས་ཀྱི་དྲན་ཆས་ཚུ་ཡང་ འཐོབ་ཚུགས། རྒྱལ་ས་ལྟེ་བའི་སྦུག་ལུ་ཡོད་པའི་ རྗེས་དྲན་ཆོས་རྟེན་འདི་ མི་དབང་ཞིང་གཤེགས་ རྒྱལ་རབས་གསུམ་པ་ འཇིགས་མེད་རྡོ་རྗེ་དབང་ཕྱུག་ལུ་ རྗེས་དྲན་གྱི་ཚུལ་ལུ་ རྒྱལ་ཡུམ་ཨ་ཞེ་ཕུན་ཚོགས་ཆོས་སྒྲོན་གྱིས་ སྤྱི་ལོ་ ༡༩༧༤ ལུ་ བཞེངས་གནང་ནུག། མཆོད་རྟེན་འདི་ནང་ གསང་སྔགས་ཀྱི་སྐུ་རིགས་ཚུ་ཡོདཔ་ཨིན། འབྲུག་གི་ལག་བཟོ་ཚོང་ཁང་གིས་ ཐགས་རིགས་དང་ལག་བཟོའི་རིགས་ཚུ་ འགྲེམ་སྟོན་འབདཝ་ཨིནམ་དང་ ཐགས་རིགས་འགྲེམ་སྟོན་ཁང་གིས་ ཐགས་ཀྱི་རིག་རྩལ་དང་དེའི་ཐོན་བསྐྱེད་ དེ་ལས་ རང་ལུགས་འབྲུག་པའི་གྱོན་ཆས་ཚུ་ འགྲེམ་སྟོན་འབདཝ་ཨིན། གཞན་ཡང་ སངྱས་སྒང་ལུ་འགྱོ་བ་ཅིན་ [[ཐིམ་ཕུག་ཁྲོམ་ཡང་]] ཧིང་སངས་སངས་སྦེ་མཐོང་ཚུགས་པའི་ཁར་ ལམ་ཁ་ལུ་ཡང་ ང་བཅས་ར་འབྲུག་རྒྱལ་ཡོངས་ཀྱི་སེམས་ཅན་ གྲོང་གྱིམ་ཙེ་ཡང་ མཐོང་ཚུགས། དེ་བཟུམ་སྦེ་ གཟའ་ཉིམ་དང་ཟླ་བའི་ཚེ་ ཚོད་བསྲེ་ཁྲོམ་ཁར་འགྱོ་བ་ཅིན་ མི་དྲག་གཞན་ཆེ་ཆུང་མེད་པར་ ཚོད་བསྲེ་དང་ཤིང་འབྲས་ལ་སོགས་པ་ཚུ་ ཉོ་བ་འོང་ས་དང་ཉོ་སྟེ་ ལོག་འགྱོ་མི་ལེ་ཤ་ཅིག་དང་འཕྱད་ཚུགས། [[དེ་ཚུ་ལས་ལྷག་པའི་སྤྲོ་བ་གཞན་]] ཐིམ་ཕུག་ལས་བྱང་ཁ་ཐུག་ལུ་ ལྕགས་རི་དང་རྟ་མགོ་གནས་ མཇལ་ནི་ཡོད། གནས་གཉིས་མཇལ་བ་འགྱོ་སའི་ལམ་ཁར་ བདེ་ཆེན་ཆོས་གླིང་ཕོ་བྲང་དང་ སྤང་རི་ཟམ་པའི་ལྷ་ཁང་ དེ་ལས་ དེའི་ཉེ་འདབས་ཀྱི་གཡུས་ཚན་ཚུ་ཡང་ མཐོང་ནི་ཡོད།

དུས་རབས་ ༡༧ པའི་ནང་ [[ཞབས་དྲུང་ངག་དབང་རྣམ་རྒྱལ་གྱིས་]] བཞེངས་ཡོད་པའི་སེམས་རྟོགས་ཁ་རྫོང་འདི་ ཐིམ་ཕུག་ཁྲོམ་ལས་ ལྷོ་ཁ་ཐུག་ལུ་ ཀི་ལོ་མི་ཊར་ ༥ འི་ས་ཁར་ ཆགས་ཏེ་ཡོདཔ་དང་ རྫོང་འདི་ནང་ བཤད་གྲྭ་ཅིག་ གཞི་བཙུགས་འབད་དེ་ཡོད།



* [[འབྲུག་རྒྱལ་ཡོངས་དཔེ་མཛོད]]
* [[དཔལ་འབྲུག་ཞིབ་འཇུག་ལྟེ་བ་]]
* [[བཀྲ་ཤིས་ཆོས་རྫོང]]
* [[རྟ་མགོ།]]
* [[རྫོང་ཁ་གོང་འཕེལ་ལྷན་ཚོགས]]
<br><gallery caption="Thimphu">
Thimphu-08-vom Buddha Dordenma-Stadion-2015-gje.jpg|Thimphu
Thimphu-30-Verkehrspolizist-2015-gje.jpg|Downtown Thimphu
Thimphu-Buddha Dordenma-14-2015-gje.jpg|Buddha Dordenma
Thimphu-Buddha Dordenma-28-68. Erzabt-2015-gje.jpg|
Thimphu-Dzong-18-Adler-2015-gje.jpg|Dzong
Thimphu-Markt-08-Frau mit Kleinkind-2015-gje.jpg|Market
Thimphu-Nationalchoerten-12-Altersheim-2015-gje.jpg|Memorial Chorten
Thimphu-Weberei-08-2015-gje.jpg|
Thimphu-Papiermanufaktur-16-2015-gje.jpg|
</gallery>

[[Category:ཐིམ་ཕུ|   ]]
