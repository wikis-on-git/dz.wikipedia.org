== སྐུ་འཁོར་གྱི་རྒྱུད་པ། ==

* '''[[གོང་ས་ ཨོ་རྒྱན་དབང་ཕྱུག་མཆོག་]]''' ཡབ་འཇིགས་མེད་རྣབ་རྒྱལ་དང་ ཡུམ་ཨ་ཞེས་ པདྨ་ཆོས་སྐྱིད་གཉིས་ཀྱི་སྲས་ལུ་ [[༡༨༦༢]] ལུ་ སྐུ་འཁྲུངས་་ནུག། ཡབ་འཇིགས་མེད་རྣམ་རྒྱལ་མཆོག་ གདུང་དཀར་ཆོས་རྗེ་པི་ལ་དགོན་པོ་དབང་རྒྱལ་དང་ བསོད་ནམས་དཔལ་འཛོམས་གཉིས་ཀྱི་སྲས་ཨིན། རྡོ་རྗེ་དང་ གདུང་དཀར་རྒྱལ་མཚན་ དེ་ལས་ ཚེ་རིང་སྒྲོལ་མ་དང་ གཡུ་སྒྲོན་ཚུ་ཁོ་གི་སྤུན་ཆ་ཨིནམ་དང་གདུང་དཀར་རྒྱལ་མཚན་གྱིས་ ཀྲོང་་གསར་དཔོན་སློབ་ཀྱི་གོ་གནས་བཞེས་ནུག།

: ཡུམ་པདྨ་ཆོས་སྐྱིད་དེ་ གཏམ་ཞིང་ཆོས་རྗེ་ ཨོ་རྒྱན་ཕུན་ཚོགས་ཀྱི་ སྲསམོ་ཨིནམ་དང་ ཨོ་རྒྱན་ཕུན་ཚོགས་དེ་ པད་གླིང་གསུངས་སྤྲུལ་ ༨་པ་ ཀུན་བཟང་བསྟན་པའི་ཉི་མ་དང་ ཀྲོང་གསར་དཔོན་སློབ་པདྨ་བསྟན་འཛིན་གཉིས་ཀྱི་སྐུ་ནུ་ཨིན། ཨོ་རྒྱན་ཕུན་ཚོགས་ཀྱིས་ ཀྲོང་གསར་དཔོན་སློབ་ཀྱི་གོ་གནས་ཡང་བཞེས་ནུག། 

: གོང་ ས་ཨོ་རྒྱན་དབང་ཕྱུག་མཆོག་ལུ་སྐུ་མཆེད་གཉིས་ཡོད་མི་ནང་ལས་ ཕྲིན་ལས་ སྟོབས་རྒྱས་ཀྱིས་ དབང་འདུས་ཕོ་བྲང་རྫོང་དཔོན་དང་ སྤ་རོ་དཔོན་སློབ་ཀྱི་གོ་གནས་བཞེངས་ཡོདཔ་དང་ ཡེ་ཤེས་ཆོས་སྒྲོན་དེ་ བྱ་དཀར་རྫོང་དཔོན་ འཆི་མེད་རྡོ་རྗེ་དང་གཅིག་ཁར་གཉེན་སྦྱོར་འབད་ནུག། 

: གོང་ས་ཨོ་རྒྱན་དབང་ཕྱུག་མཆོག་ ཀྲོང་གསར་དཔོན་སློབ་ པདྨ་བསྟན་འཛིན་གྱི་སྲསམོ་ཨ་ཞེ་རིན་ཆེན་དང་ སྐུར་བསྟོད་ཁོ་མ་ལས་ ཨིན་མི་ ཀུན་བཟང་འཕྲིན་ལས་ཀྱི་སྲསམོ་ ཨ་ཞེ་ གླེ་མོ་ གཉིས་དང་གཅིག་ཁར་གཉོན་སྦྱོར་མཛད་ནུག། ཨ་ཞེ་རིན་ཆེན་ལས་ སྲསམོ་ དཔལ་སྒྲོན་དང་དབྱངས་འཛོམས་སྐུ་འཁྲུངས་་ཡོདཔ་དང་ ཨ་ཞེ་ གླུ་མོ་ལས་ སྲསམོ་ དབང་མོ་ སྲས་འགྱུར་མེད་རྡོ་རྗེ་དང་ ཀརྨ་འཕྲིན་ལས་ དེ་ལས་ འཇིགས་མེད་དབང་ཕྱུག་ཚུ་སྐུ་འཁྲུངས་་ནུག།

* '''[[འབྲུག་རྒྱལ་པོ་ འཇིགས་མེད་དབང་ཕྱུག་མཆོག་]]''' [[༡༩༠༥]] འི་ལོ་ལུ་ ཡབ་ཨོ་རྒྱན་དབང་ཕྱག་དང་ ཡུམ་ཨ་ཞེ་གླེ་མོ་གཉིས་ཀྱི་སྲས་ལུ་ སྐུ་འཁྲུངས་་ནུག། མི་དབང་མཆོག་ ཆུ་སྨད་ཞལ་ངོ་ དྲག་ཤོས་ འཇམ་དབྱངས་ཀྱི་སྲསམོ་ ཨ་ཞེ་ ཕུན་ཚོགས་ཆོས་སྒྲོན་དང་ ཨ་ཞེ་ པདྨ་བདེ་ཆེན་དང་གཅིག་ཁར་ གཉོན་སྦྱོར་མཛད་གནང་ནུག། ཨ་ཞེ་ ཕུན་ཚོགས་ཆོས་སྒྲོན་ལས་ སྲས་ འཇིགས་མེད་རྡོ་རྗེ་དབང་ཕྱུག་དང་ ཨ་ཞེ་ པདྨ་བདེ་ཆེན་ལས་ སྲས་ རྣམ་རྒྱལ་དབང་ཕྱུག་དང་ སྲསམོ་ ཆོས་སྐྱིད་དང་ བདེ་སྐྱིད་དབྱངས་འཛོམས་ དེ་ལས་ པདྨ་ཆོས་སྒྲོན་ཚུ་སྐུ་འཁྲུངས་་ནུག།

* '''[[འབྲུག་རྒྱལ་པོ་ འཇིགས་མེད་རྡོ་རྗེ་དབང་ཕྱུག་མཆོག་]]''' [[༡༩༢༨]] ལུ་ ཡབ་འཇིགས་མེད་དབང་ཕྱུག་དང་ ཡུམ་ཨ་ཞེ་ཕུན་ཚོགས་ཆོས་སྒྲོན་གཉིས་ཀྱི་སྲས་ལུ་ སྐུ་འཁྲུངས་་ནུག། མི་དབང་མཆོག་ གོང་གཟིམ་བསོད་ནམས་སྟོབས་རྒྱས་དང་ སི་ཀིམ་ལས་ ཨ་ཞེ་ ཆོས་དབྱིངས་དབང་མོ་གཉིསཀྱི་སྲསམོ་ ཨ་ཞེ་ བསྐལ་བཟང་ཆོས་སྒྲོན་དང་གཅིག་ཁར་གཉེན་སྦྱོར་མཛད་ནུག། ཨ་ཞེ་བསྐལ་བཟང་ལས་ སྲས་ འཇིགས་མོེད་སེང་གེ་དབང་ཕྱུག་དང་ ཨ་ཞེ་ བསོད་ནམས་ཆོས་སྒྲོན་དང་ བདེ་ཆེན་དབང་མོ་ བསྐལ་བཟང་དབང་མོ་དང་ད པདྨ་ལྷ་སྒྲོན་ཚུ་འཁྲུངས་་ནུག།

* '''[[འབྲུག་རྒྱལ་བཞི་པ་ འཇིགས་མེད་སེང་གེ་དབང་ཕྱུག་མཆོག་]]''' [[༡༩༥༥]] ལུ་ ཡབ་འཇིགས་མེད་རྡོ་རྗེ་དབང་ཕྱུག་དང་ ཡུམ་ཨ་ཞེ་ བསྐལ་བཟང་ཆོས་སྒྲོན་གཉིས་ཀྱི་སྲས་ལུ་ སྐུ་འཁྲུངས་ནུག། མི་དབང་མཆོག་ ཞབས་དྲུང་ འཇིགས་མེད་རྡོ་རྗེ་(༡༩༠༥-༡༩༣༡)གི་སྐུ་ཚ་བོ་ ཡབ་ཨོ་རྒྱན་རྡོ་རྗེ་དང་ ཡུམ་ཐུགས་རྗེ་བཟང་མོ་གཉིས་ཀྱི་སྲསམོ་ ཨ་ཞེ་ རྡོ་རྗེ་དབང་མོ་དང་ ཨ་ཞེ་ཚེ་རིང་དཔལམོ་ ཨ་ཞེ་ཚེ་རིང་དབྱངས་སྒྲོན་དང་ཨ་ཞེ་སངས་རྒྱས་ཆོས་སྒྲོན་ཚུ་དང་གཅིག་ཁར་ གཉེན་སྦྱོར་མཛད་ནུག། 

: མི་དབང་རྒྱལ་བཙུན་ ཨ་ཞེ་ ཚེ་རིང་དབྱངས་སྒྲོན་དབང་ཕྱུག་མཆོག་ལས་ འབྲུག་རྒྱལ་པོ་ འཇིགས་མེད་གེ་སར་ རྣམ་རྒྱལ་དབང་ཕྱུག་ ([[༡༩༨༠]]), དང་ ཨ་ཞེ་བདེ་ཆེན་དབྱངས་འཛོམས་དབང་ཕྱུག་ ([[༡༩༨༡]]),་ དེ་ལས་ དྲག་ཤོས་འཇིགས་མེད་རྡོ་རྗེ་དབང་ཕྱུག་ཚུ་ འཁྲུངས་ཡོདཔ་དང་ མི་དབང་རྒྱལ་བཙུན་ཨ་ཞེ་ རྡོ་རྗེ་དབང་མོ་དབང་ཕྱུག་ལས་ ཨ་ཞེ་ བསོད་ནམས་བདེ་ཆེན་དབང་ཕྱུག་([[༡༩༨༡]])དང་ དྲག་ཤོས་འཇིགས་རྒྱལ་ཨོ་རྒྱན་དབང་ཕྱུག་([[༡༩༨༤]])འཁྲུངས་ནུག། མི་དབང་རྒྱལ་བཙུན་ཨ་ཞེ་ ཚེ་རིང་དཔལམོ་དབང་ཕྱུག་ལས་ ཨ་ཞེ་འཆི་མེད་དབྱངས་འཛོམས་དབང་ཕྱུག་([[༡༩༨༠]])དང་ ཨ་ཞེ་བསྐལ་བཟང་ཆོས་སྒྲོན་དབང་ཕྱུག་([[༡༩༨༢]]) དེ་ལས་ དྲག་ཤོས་འཇིགས་མེད་དབང་ཕྱུག་([[༡༩༩༤]])ཚུ་སྐུ་འཁྲུངས་ནུག། དེ་བཟུམ་སྦེ་ མི་དབང་རྒྱལ་བཙུན་ ཨ་ཞེ་སངས་རྒྱས་ཆོས་སྒྲོན་དབང་ཕྱུག་ལས་ དྲག་ཤོས་ ཁམས་གསུམ་སེང་གེ་དབང་ཕྱུག་(༡༩༨༥)དང་ ཨ་ཞེ་ གཡུ་འཕེལ་མ་ཆོས་སྒྲོན་དབང་ཕྱུག་([[༡༩༩༣]])ཚུ་ ཁྲུངས་ནུག།

* '''[[མི་དབང་འབྲུག་རྒྱལ་ལྔ་པ་ འཇིགས་མེད་གེ་སར་ རྣམ་རྒྱལ་དབང་ཕྱུག་མཆོག་]]''' [[༡༩༨༠]] དབྱིན་ཟླ་གཉིས་པའི་དབྱིན་ཚེས་ ༢༡ ལུ་ ཡབ་འབྲུག་རྒྱལ་བཞི་པ་ འཇིགས་མེད་སེང་གེ་དབང་ཕྱུག་དང་ ཡུམ་ཨ་ཞེ་ ཚེ་རིང་དབྱངས་སྒྲོན་གཉིས་ཀྱི་སྲས་ལུ་ སྐུ་འཁྲུངས་ནུག།





* [[འབྲུག་ཡུལ་]]

{{stub}}

[[Category:མི་མང་ : འབྲུག་མི]]

[[cs:Dynastie Wangčhugů]]
[[en:House of Wangchuck]]
[[es:Dinastía Wangchuck]]
[[et:Bhutani riigipeade loend]]
[[fr:Dynastie Wangchuck]]
[[it:Wangchuck]]
[[ja:ブータンの国王一覧]]
[[ka:ვანგჩუკების დინასტია]]
[[nl:Wangchuk-dynastie]]
[[no:Liste over Bhutans konger]]
[[ru:Династия Вангчук]]
[[zh:旺楚克王朝]]
